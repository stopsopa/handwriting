
        <!DOCTYPE html>
        <html lang="en">
        <head>
            <meta charset="UTF-8">
            <meta name="viewport" content="width=device-width, initial-scale=1.0">
            <title>Handwriting Practice</title>
            <link rel="stylesheet" href="../style.css" />
        </head>
        <body>
            <div class="line">Raz wróbelek Elemelek znalazł w polu kartofelek. Nie za duży, nie za mały, do</div><div class="line">jedzenia doskonały. Lecz ziemniaki na surowo jeść niemiło i niezdrowo. Znacznie</div><div class="line">lepsze będą one, gdy zostaną upieczone.</div><div class="line">Skrzesał iskrę Elemelek, suche liście wokół ściele, dwie gałązki kładzie blisko</div><div class="line">i już pali się ognisko.</div><div class="line">A kartofel - czy czujecie? - tak prześlicznie pachnie przecież, tak kusząco się</div><div class="line">nadyma, że nie sposób wprost wytrzymać.</div><div class="line">Nie wytrzymał Elemelek, chce wyciągnąć kartofelek, zjeść go szybko, prędzej,</div><div class="line">zaraz...</div><div class="line">-Ajajaj!</div><div class="line">To ci ambaras!</div><div class="line">Macha łapką Elemelek, a na łapce ma bąbelek. Choć niewielki bąbeleczek, jednak</div><div class="line">boli, jednak piecze.</div><div class="line">W lesie leśna jest apteka, Elemelek więc nie zwleka, wznosi skrzydła, mówi:</div><div class="line">"Lecę" - i za chwilę jest w aptece.</div><div class="line">A w aptece siedzi wrona, bardzo mądra i uczona. W czystym, białym jest fartuchu,</div><div class="line">trąbkę trzyma tuż przy uchu i przez trąbkę chętnie słucha, bowiem jest</div><div class="line">troszeczkę głucha.</div><div class="line">-Chciałbym maść na oparzenie...</div><div class="line">-Hę? Coś dać na przeczyszczenie? Weź olejek rycynowy, jutro brzuszek będzie</div><div class="line">zdrowy.</div><div class="line">-Ach, nie brzuszek, wrono miła! Łapka mi się poparzyła i wyskoczył brzydki</div><div class="line">bąbel.</div><div class="line">-Plombę? W ząbek włożyć plombę? Lecz cóż- choć mam leków trzysta, plombę musi</div><div class="line">dać dentysta.</div><div class="line">Więc wróbelek- trudna rada- hyc! wskakuje na stół, siada i wyciąga wprost do</div><div class="line">wrony swój pazurek poparzony.</div><div class="line">Obejrzała wrona palec z każdej strony doskonale, przyłożyła siemię lniane i</div><div class="line">kazała pić rumianek, bo to ziółko znakomite. Wypisała potem kwitek, grzecznie</div><div class="line">mówiąc:</div><div class="line">-Bardzo proszę wpłacić w kasie cztery grosze.</div><div class="line">Trzymał się ten bąbelisko chyba coś przez trzy dni blisko, lecz się w końcu</div><div class="line">zląkł okładów i gdzieś wyniósł się bez śladu. Odtąd, jeśli Elemelek piecze sobie</div><div class="line">kartofelek, to cierpliwie z boku czeka, kiedy ziemniak się przypieka.</div>
        </body>
        </html>
    